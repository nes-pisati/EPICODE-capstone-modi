Modì è una Webapp pensata per dar vita a una nuova forma di divulgazione dell'arte. 🖼️

🎨 Un'idea nata nel 2020 a cui riesco a dare una prima forma solo ora grazie al Capstone Project di EPICODE.

Da grande appassionata di arte non ho mai potuto fare a meno di notare come all'interno delle Pinacoteche e delle Gallerie solo una piccola parte dei quadri esposti venisse approfondito nelle audioguide fornite. E tutti gli altri capolavori?

💡 Da qui l'intuizione: creare un'applicazione in cui giovani laureati in arti visive, esperti d'arte e divulgatori possano creare guide da far ascoltare alle persone. 🫶

La particolarità di questo approccio è che Modì è un'applicazione di guide tematiche.
Guide che parlano d'amore, di amicizia, di storia, di guerra, di mitologia (senza nessun limite alle possibilità! 😉) in cui vengono selezionati e raccolti solo i quadri e le opere che con i loro simbolismi possano rappresentare il tema scelto.

Si arriva quindi alla creazione di percorsi unici, speciali che possano riflettere le reali esigenze e i desideri di esplorazione di chi li andrà ad ascoltare.

-

L'applicazione prevede due tipologie di utilizzatori:
🧑🏻‍🏫 Da una parte ci sono i creator, che possono registrarsi e avere la possibilità di creare Audioguide tematiche all'interno dei luoghi di cultura del nostro paese.
👩🏻 Dall'altra ci sono gli utilizzatori che, visitando il sito, potranno cercare e trovare all'interno dell'app guide tematiche da approfondire e vivere in real time durante le loro visite ai musei.

-

La parte di Backoffice è dedicata ai Creator: dopo essersi registrato il creator ha la possibilità di creare una nuova guida o visualizzare e modificare le guide già create e i quadri contenuti in esse.

La parte di Frontoffice, invece, è dedicata all'utilizzatore che dovrà solo selezionare il luogo che intende visitare, scegliere tra le possibilità la guida che più lo incuriosisce e iniziare il percorso.
Una volta iniziata la guida e una volta arrivati davanti ai diversi quadri presenti, basterà cliccare sul quadro corrispondente per leggere o ascoltare il racconto che il Creator ha scritto.

-

💻 SPECIFICHE TECNICHE:

Per la parte di backend ho utilizzato NodeJs e MongoDB.
La parte di frontend è stata invece sviluppata utilizzando React e, come librerie esterne, Bootstrap per l'impaginazione dei Layout.

-

✅ 👉 Link per visualizzare e navigare il sito: https://modi-fe-vercel.vercel.app/